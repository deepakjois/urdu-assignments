# افسانوی نثر اور غیر افسانوی نثر سے کیا مراد ہے؟ دونوں میں سے ایک ایک صنف پر بات کریں۔
نثر ایک ادبی صنف ہے جو نظم سے اس معنی میں مختلف ہے کہ اس میں موزوں نہیں ہوتا۔ نثر میں الفاظ کو جملوں میں اور جملوں کو عبارتوں میں پرو کر اپنی بات لکھی جاتی ہے۔ نثر کے دو اقسام ہوتے ہیں : افسانوی نثر اور غیر افسانوی نثر۔

##افسانوی نثر 
افسانوی نثر وہ نثر ہے جس میں بیان کئے گئے واقعات لکھنے والے کی تخیل کی پیدائش ہوتے ہیں۔ وہ حقیقت سے متاثر ہو سکتے ہیں یا پھر پوری طرح سے غیر حقیقی ہو سکتے ہیں۔ اس کے ذریعہ فرد وسماج کی سچائیاں ظاہر کی جا سکتی ہیں ، یا پھر کسی دوسرے جہاں سے تعلّق رکھنے والی عجیب و غریب اور طلسمی کہانیاں بھی سنائی جا سکتی ہیں۔

عام طور پر افسانوی نثر میں جمالیات اور دلکشی پیدا کرنے کے مقصد سے علامتی اور مجازی زبان کا استعمال کیا جاتا ہے۔ باتیں ناراست طریقے سے سامنے رکھی جاتی ہیں، اور مشکوک اور سنسنی پیدا کرنے کی کوشش بھی کی جاتی ہے۔

 افسانوی نثر نگاری کے فن میں عام طور پر جو اجزاے ترقیبی استعمال ہوتے ہیں ، وہ ہیں: پلاٹ نگاری ، منظر کشی ، مکالمہ نگاری اور کردار نگاری۔ افسانوی نثر کے کئی اقسام ہوتے ہیں جیسے ناول ، داستان ، افسانہ ، ڈرامہ وغیرہ  

### داستان 
 داستان ایک فارسی لفظ ہے جسکے معنی کہانی سے ہوتے ہیں۔ لیکن اس لفظ کو نثر کی ایک خاص صنف سے جوڑا جاتا ہے جسکے تحت خیالی واقعات بیان کرنے والی رومانی کہانیاں آتی ہیں۔ ایک داستان میں عام طور پر بہت سے طلسمی اور عجیب و غریب حادثے ہوتے ہیں جو سننے والے کو رحسی ، حیرت اور مسرت کا سامان فراہم کرتے ہیں ۔ داستانِ امیر حمزہ ایک قدیم اور بے حدمقبول داستان ہے۔

##غیر افسانوی نثر 
غیر افسانوی نثر میں حقیقی واقعات بیان کئے جاتے ہیں ۔ اس طرح کے نثر میں زیادہ تر سیدھی اور راست زبان کا استعمال ہوتا ہے ۔ اس میں بات کو منطقی اور تخکرمک طریقے سے رکھا جاتا ہے ۔ غیر افسانوی نثر قاری کو سماجی ، سیاسی ، سائنسی یا اقتصادی علم فراہم کرنے کے مقصد سے بھی لکھا جاتا ہے ۔ اس کے کئی اقسام ہیں جن میں سفر نامہ ، سوانح ، رپورتاژ، خطوط اور خودنوشت شامل ہیں ۔

###خطوط 
 کوئی شخص کسی دور رہنے والے دوست یا واقف کار کو اکثر خطوط کے ذریعے اپنے جذبات، خیالات اور افقار کے بارے میں بتاتا ہے ۔  خطوط اکثر رسمی زبان استعمال کرتے ہیں اور براہ راست اور مختصر ہوتے ہیں۔ لیکن کچھ عظیم ادیبوں نے  خطوط لکھنے کے فن میں تبدیلی لائی اور اس میں ایک نئی جمالیات پیدا کی۔ ایسے فنکاروں میں غالب کا نام سب سے اوپر ہے۔ انہونے اپنے خطوط میں ایک غیر رسمی اور مزاحیہ انداز اپنایا ، جس سے پڑھنے والے کو ایسا لگتا ہے جیسے غالب ان کے سامنے بیٹھ کر ان سے مخاطب ہو رہے ہوں۔ خطوط لکھنے والے کے دور کا تاریخی علم بھی کراتے ہیں اور مصنف کی نجی زندگی کے پہلوؤں پر بھی اکثر روشنی ڈالتے ہیں ۔
